1. Mitä tekoäly teki hyvin?
Tekoäly pystyi melko vähäisellä ohjeistuksella tuottamaan visuaalisesti miellyttävän ja rakenteeltaan käyttökelpoisen ohjelman. Vaikka ohjelma ei aluksi toiminut, tekoäly osasi ohjattuna korjata virheitä ja sen tekemät korjaukset olivat pääosin oikeansuuntaisia. Se myös auttoi nopeasti tuottamaan pohjan, jonka päälle ohjelmaa oli mahdollista lähteä kehittämään.

2. Mitä tekoäly teki huonosti?
Tekoälyn heikkoudet näkyivät erityisesti suunnittelussa ja logiikassa. Se ei huomioinut käyttäjän näkökulmaa, mikä näkyi esimerkiksi epärealistisina varausaikoina ja epäselvinä otsikointeina. Lisäksi tekoäly teki useita logiikkavirheitä, lisäsi koodiin turhia tekstejä ja merkkejä, ja tuotti ajoittain jopa syntaksivirheitä. Ohjelma ei myöskään aluksi toiminut ilman erillistä vianselvitystä ja useita korjauskierroksia.

3. Mitkä olivat tärkeimmät parannukset, jotka teit tekoälyn tuottamaan koodiin ja miksi?
Tärkeimmät parannukset liittyivät ohjelman logiikan korjaamiseen sekä siihen, että ohjelma saatiin ylipäätään toimimaan luotettavasti. Lisäksi käyttöliittymää ja ulkoasua muokattiin käyttäjäystävällisemmiksi. Parannusten tavoitteena oli tehdä ohjelmasta toimiva, selkeä ja realistinen käyttäjän näkökulmasta.

Yhteenveto: Tehtävä oli kokonaisuudessaan hauska tehdä. Jonkun verran aikaa meni Githubin opetteluun sillä en sitä ollut aiemmin pahemmin käyttänyt. Päätin, että käytän projektiin kokonaisuudessaan noin 3 tuntia ja onnistuin mielestäni saavuttamaan tavoitteet itselleni määritetyssä aikamääreessä. 